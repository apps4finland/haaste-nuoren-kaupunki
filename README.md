## Tässä kansiossa: kaikki tarpeellinen nuorison saamiseksi mukaan kehittämään omannäköistään kaupunkia

Tämä on Apps4Finland-kilpailun _Helsinki nuorten kännykässä_ -haastetta varten koottu tukipaketti. 

## Haaste sinulle

Helsinki tarjoaa nuorille mahdollisuuksia toimia, järjestää
tapahtumia, harrastaa yhdessä porukan kanssa ja saada tukea omalle
tekemiselle. Kuitenkin vain osa helsinkiläisistä nuorista osaa
hyödyntää nuorisoasiainkeskuksen palveluita. Helsingin kaupungin
nuorisoasiainkeskuksella on tiloja, tarvikkeita ja avustustukea nuorten
toiminnalle. 

Nuorisoasiainkeskus hakee mobiilisovellusta, jonka avulla nykyiset
palvelut tavoittaisivat entistä kattavammin helsinkiläiset nuoret.
Nuori löytäisi mobiilisovelluksen avulla tukea omaan toimintaansa,
harrastusmahdollisuuksia ja muita nuorten toimintaryhmiä sekä tiloja
toiminalle. Mobiilisovelluksen avulla nuoret voisivat varata edellä
mainittuja palveluita. Lisäksi mobiilisovellus paikantaisi tilat ja
muut toimintamahdollisuudet alueellisesti, sekä liittäisi nuorten
aloitteet tai muut alueen toimintaan liittyvät kaupungin tai nuorten
kehittämistoimet. Nuorille mobiilisovellus tarjoaisi palvelujen lisäksi
mahdollisuuden tuoda äänensä kuuluville palveluiden kehittämisessä.

Nuorisoasiainkeskus haluaa kehittää palveluitaan, niin että ne
tavoittavat mahdollisimman monet helsinkiläiset nuoret ja vastaavat yhä
tarkemmin nuorten tarpeita. Nuorten oman kirjautumisprofiilin kautta
nuorisoasiainkeskus voisi kehittää palveluitaan yhdessä käyttäjien
kanssa. Mobiilisovelluksen vuorovaikutteisuus tarjoaisi
nuorisoasiainkeskukselle ajanmukaista tietoa nuorten toiminnasta ja
ryhmien tarpeista. Tarkempi käyttäjätieto mahdollistaisi
nuorisoasiainkeskuksen osuvamman palvelumuotoilun ja kiinnittäisi
nuorten ryhmät osaksi palveluiden kehittämistä. Nuorisoasiainkeskuksen
visio mobiilisovellusta varten on kytkeä nuoret kiinteämmin
elinympäristöönsä ja antaa heille mahdollisuuden näkyä ja vaikuttaa
kaupunkiin nykyistä paremmin oman toimintansa avulla.

[ [lisätietoa haasteesta](taustatietoa.md) ] [ [inspiraatioksi](inspiraatioksi.md) ]

## Osallistu Apps4Finland-kisaan

Apps4Finland-kisan pääsarjoissa on jaossa 16500 euroa erilaisina palkintoina.
Lisäksi voit voittaa 1000 euron haastekohtaisen lisäpalkinnon ratkaisemalla yllä esitetyn haasteen.
Kisan _osallistumisohjeet_ ja _säännöt_ löytyvät kilpailun [pääsivulta](http://apps4finland.fi). Jos sinulla on mitä tahansa kysyttävää
kisasta, voit aina ottaa yhteyttä kisan [projektipäällikköön](http://www.apps4finland.fi/yhteystiedot/).

[ [lisätietoa palkitsemisesta](palkitsemisesta.md) ]

## Haasteeseen liittyvät tapahtumat

* Katso Tapahtumat-otsikon alla [haasteen kotisivulta](http://www.apps4finland.fi/haaste/nuoren-kaupunki/).


## Mitä voit tehdä seuraavaksi?

- Vinkkaa tästä haasteesta tutuillesi tai kerro siitä aihetta käsittelevällä nettifoorumilla.
- Jos tiedät jostakin hyödyllisestä, jota tähän tukipakettiin pitäisi lisätä, vinkkaa siitä [issues-osiossa](https://github.com/apps4finland/haaste-nuorisoasiankeskus/issues?state=open). _Olemme erityisen otettuja esimerkkikoodin lahjoituksista tai uusista tietoaineistoista_.
- Jos et tiedä jotakin haasteeseen liittyvää asiaa tai saa teknisesti toteutettua mitä haluaisit, kysy siitä [Avoindata-kysymyspalvelussa](http://avoindata.net/). _Apps4Finland-kilpailun kumppanit ja [suomalaiset avoimen datan aktiivit](https://www.facebook.com/groups/fi.okfn/) ovat siellä mukana etsimässä vastauksia kysymyksiin_.
- Jos etsit työryhmää tai haluat pallotella ratkaisuideaasi, tutustu ainakin näihin [sparrausyhteisöihin](https://github.com/apps4finland/haaste-nuorisoasiankeskus/blob/master/data/linkkeja.md) tai osallistu haasteeseen liittyviin tapahtumiin (ks. yllä).
- Jos ei muuta, niin [rekisteröidy GitHubin käyttäjäksi](https://github.com/signup), tutustu [GitHub-ohjeisiin](http://sixrevisions.com/resources/git-tutorials-beginners/) ja käytä Apps4Finland-kisaa GitHubin perusjuttujen opetteluun
tai aloita oma haasteen ratkaisuprojektisi GitHubissa.

## Haastekansion sisältö
- [data](https://github.com/apps4finland/haaste-nuorisoasiankeskus/tree/master/data)-kansiosta löytyy avoimien datalähteiden ja rajapintojen kuvauksia sekä [hyödyllisiä linkkejä](https://github.com/apps4finland/haaste-nuorisoasiankeskus/blob/master/data/linkkeja.md).
- [code](https://github.com/apps4finland/haaste-nuorisoasiankeskus/tree/master/code)-kansiosta löytyy esimerkkikoodia ja linkkejä teemaan liittyviin avoimen lähdekoodin projekteihin

